# Mijn Bakkerij Webshop

## Projectbeschrijving

Dit project is een eindopdracht voor de Web Rookie. Gedurende twee weken heb ik gewerkt aan een webshop, met een focus op het verkopen van zelfgemaakte gebakjes zoals cake, brownies en taart. Omdat bakken een van mijn hobby's is, heb ik gekozen om de site hierop te baseren.

### Functionaliteiten en User Stories

De webshop heeft verschillende functies die gebruikers zowel als klant als beheerder ondersteunen.

#### Klanten

- **Productoverzicht**: Als klant wil ik een overzicht van alle producten zien, zodat ik direct weet wat ik kan kopen.
- **Winkelwagen-indicator**: Als klant wil ik een symbool zien bij mijn winkelwagen na het toevoegen van een product, zodat ik weet dat mijn winkelwagen inhoud heeft.
- **Winkelwagen**: Als klant wil ik in mijn winkelwagen kunnen zien wat ik heb toegevoegd, zodat ik het daar kan bestellen.
- **Bestelbevestiging**: Als klant wil ik een bestelbevestiging ontvangen zodra ik op afrekenen klik, zodat ik zeker weet dat de bestelling goed is ontvangen.

#### Beheerder

- **Besteloverzicht**: Als beheerder wil ik een overzicht van de bestellingen kunnen zien, zodat ik weet wat ik moet leveren.
- **Productoverzicht**: Als beheerder wil ik een overzicht van de producten hebben, zodat ik weet wat er op voorraad is.
- **Productbeheer**: Als beheerder wil ik producten kunnen toevoegen, aanpassen en verwijderen, zodat de site altijd up-to-date is met het juiste aanbod.

### MoSCoW-prioriteiten

Alle user stories vallen onder "Must have" omdat ze de basisfunctionaliteiten van dit project vormen. Deze prioriteiten zijn bepaald op basis van de projectvereisten.

## Acceptatiecriteria

Voor elk van de user stories zijn acceptatiecriteria gedefinieerd:

1. **Productoverzicht**  
   - Elk product heeft een afbeelding en titel.
   - Alle producten worden in een logische volgorde weergegeven.

2. **Winkelwagen-indicator**  
   - Een rood bolletje verschijnt bij de winkelwagen wanneer er iets aan toegevoegd wordt.

3. **Winkelwagen**  
   - Toegevoegde producten zijn zichtbaar in de winkelwagen.
   - De hoeveelheid en prijs van elk product zijn zichtbaar en aanpasbaar.
   - De totale prijs is zichtbaar, met de mogelijkheid om af te rekenen.

4. **Bestelbevestiging**  
   - Bij het afrekenen verschijnt een bestelbevestiging.

5. **Besteloverzicht voor beheerder**  
   - Er is een overzicht van bestellingen met details over de producten.

6. **Productoverzicht voor beheerder**  
   - Een overzicht van alle producten is beschikbaar.

7. **Productbeheer**  
   - Het productoverzicht heeft knoppen om producten te wijzigen of te verwijderen.
   - Een formulier is beschikbaar om nieuwe producten toe te voegen met inputvalidatie.

## Definition of Done

- Alle functionaliteiten zijn ge√Ømplementeerd.
- Er zijn geen fouten in de code.
- Documentatie is volledig en up-to-date.
- De website is klaar voor gebruik en visueel afgestemd op het gekozen thema.

## Planning

Hieronder staat de gedetailleerde planning voor het project:

| Week | Dag       | Activiteit                                                                              | Tijdsduur |
| ---- | --------- | --------------------------------------------------------------------------------------- | --------- |
| 23   | Maandag   | Opdrachtanalyse en projectcriteria begrijpen. Mappenstructuur en Tailwind configureren. | 2 uur     |
|      | Dinsdag   | Planning maken, User Stories, MoSCoW en DoD opstellen.                                  | 3 uur     |
|      | Woensdag  | Wireframes en design maken in Figma. Plan bespreken met een coach.                      | 6 uur     |
| 24   | Maandag   | Header en footer bouwen, JSON-file aanmaken, script voor fetch/localStorage schrijven.  | 6 uur     |
|      | Dinsdag   | Productoverzicht weergeven.                                                             | 1 uur     |
|      | Donderdag | Winkelwagenfunctionaliteit ontwikkelen (toevoegen, inzien en bestellen).                | 6 uur     |
| 25   | Maandag   | Beginnen met het admin panel; bestel- en productoverzicht implementeren.                | 4 uur     |
|      | Dinsdag   | Producten aanpassen, resetten en documenteren in README.md.                             | 3 uur     |

## Installatie-instructies

### Project online bekijken

De website is online te bekijken via de volgende links:

- **Public page**: [https://mijn-bakkerij.netlify.app/public/](https://mijn-bakkerij.netlify.app/public/)
- **Admin page**: [https://mijn-bakkerij.netlify.app/admin/](https://mijn-bakkerij.netlify.app/admin/)